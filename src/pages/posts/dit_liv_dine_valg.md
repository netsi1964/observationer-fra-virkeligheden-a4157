---
title: Dit liv, dine valg
excerpt: >-
  Nogle gange glemmer man det, men det er dit liv og dine valg
date: "2021-02-17"
thumb_img_path: 
thumb_img_alt: Sten Hougaard
content_img_path: 
content_img_alt: Sten Hougaard
seo:
  title: Dit liv, dine valg
  description: Glem det ikke
  extra:
    - name: "og:type"
      value: article
      keyName: property
    - name: "og:title"
      value: Sten Hougaards observationer fra virkeligheden
      keyName: property
    - name: "og:description"
      value: >-
        Få inspiration og tanker til eftertanke så du kan se dit liv i
        perspektiv
      keyName: property
    - name: "og:image"
      value: images/1.jpg
      keyName: property
      relativeUrl: true
    - name: "twitter:card"
      value: summary_large_image
    - name: "twitter:title"
      value: Basic Rules For Walking In The Mountains
    - name: "twitter:description"
      value: >-
        Observationer fra virkeligheden
    - name: "twitter:image"
      value: images/1.jpg
      relativeUrl: true
template: post
---

## Dit liv, dine valg

Vi er udstyret med 5 sanser som kan skabe et billede af den fysiske verden vi er i, men vores hjerne skaber mange andre tilstande udfra hvad den observerer gennem disse 5 sanser.

Hvis man har prøvet at programmer bare lidt komplekse programmer så ved man hvor svært det kan være at sammensætte de konditioner som skal føre til "de rigtige" valg.
Når man programmerer er en væsentlig del af programmet de spørgsmål - de "if sætninger" - man sætter op.
"If sætninger" er simpelthen bare en række konditioner som tager programmet forskellige steder hen baseret på svaret på disse spørgsmål.

Simpelt eksempel kunne være: "er det lørdag?" og der er så to muligheder: "Ja, det er lørdag" eller "Nej, det er ikke lørdag". De to veje kan så have to forskellige konsekvenser, f.eks. hvis det er lørdag, så går jeg til bageren og køber morgen brød, og nej, så gør jeg ikke.
Når man så kombinerer disse valg, så kunne man f.eks. ved "Nej, det er ikke lørdag" efterfølgende stille endnu et spørgsmål: "Er det søndag?" og ja, så kunne man igen ved et ja svar vælge også at gå til bageren.
Uden at dette skal blive et kursus i at programmere, så kunne man forbedre sine spørgsmål, så der stadig kun var et spørgsmål: "Er det lørdag eller søndag?" eller "Er det week-end?" eller...

Inde i vores hoved har vi mange sådanne konditioner som fører til at vi beslutter noget. Ovenstående spørgsmål kunne man kategorisere som: "Beslutningsgrundlag for om jeg skal til bager om morgenen".
Det er en slags mønster som så groer ind i mit liv og former mig: Sten er den type der køber morgenbrød hos bageren hvis det er week-end.

Selvfølgelig er det ikke så simpelt at jeg altid køber morgenbrød hos bageren om week-enden, den beslutning er typisk koblet sammen med andre beslutningsgrundlag. F.eks. "Har jeg sovet længe", "Har jeg lyst til morgenbrød fra bageren" osv.

Sådanne beslutinngsgrundlag kommer til at ligne sanser, når de kobles sammen. Man kunne kalde det for min "Sans for at købe morgenbrød hos bageren", som er resultatet af alle de beslutninger som indgår i min beslutning for om der skal købes morgenbrød hos bageren.
Den slags "virtuelle sanser" eller intelligente sanser har vi mange af, vi bruger dem hele tiden til at leve vores liv.

Nogle af dem har faktisk også sanser i deres navn: forretningssans, stedsans for bare at nævne et par stykker.

### Det gror lidt fast
Sanser er nogle der opstår fordi de er praktiske, nødvendige og endda uundværlige til tider. De kan derfor være svære at undvære og det kan føre til uheldige forløb hvis man ikke har dem.
Et åbenlyst eksempel er forretningssans: hvis du ikke har den kan nu nemt komme til at bruge for mange penge på noget. Det kan gøre at du har mindre penge til andre ting og ja, kan normalt betegnes som uheldigt for dig, hvis du ikke har forretningssans.

Sanser kan dog også låse dit liv fast, den kan gøre dig til en person hvor du ikke tænker over de forløb du lever, for sansen bestemmer altid hvad der er det bedste for dig.

Sanser og handlingsmønstre opstår nemlig ikke altid af egen fri vilje. Nogle gange opstår de såggar for at undgå noget. Hvis nogen f.eks. udnytter din tillid og gør dig ondt, så kan der opstå et modsatrettet tankemønster imod det der forsagede det der gjorde dig ondt.
Nogle personer gør noget ved dig som former dig i en bestemt retning. Oplever du en gevinst ved at stole på en bestemt type person så bliver det til et "ja" svar i en beslutningsprocess, og omvendt hvis en sårer dig eller gør dig ondt så bliver man nemt en "nej siger" i den slags situationer.

### Tænk over det en gang imellem
Dit liv er dine valg. Det skal man huske, for bare fordi at man føler at noget er det "rigtige" valg, baseret på indgroede beslutningsforløb, virtuelle sanser eller tidligere oplevelser, så er det ikke nødvendigvis givet at man skal gentage den samme besluting.
Nye paramtere kan være opstået, ting ændrer sig og intet er statisk, så bare fordi din følelse siger at "Nej, det skal jeg ikke", så kan det være at der skal tænkes lidt over hvordan man nåede frem til den beslutning, inden man beslutter sig.

Hvis du altid tager samme beslutning så kommer du aldrig videre.

Nogle gang tager det mange gentagelser før man ser hvad der sker omkring sig, og nogle gange opstår en dyb indsigt som gør at man ændrer sit beslutingsmønster.
Nogle gange opdager man at noget man troede var godt, slet ikke er godt for en.

Mennesker kan og vil ændre sig og bare fordi en person tidligere havde alt din tillid, så er det ikke sikkert at de længere fortjener den.

Tænk over det - engangimellem når du tager beslutninger. Det er dit liv og det er dine valg.

Og nu tror jeg at jeg vil gå til bageren... :-)
